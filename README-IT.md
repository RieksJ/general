[Deutsche Version](README.md) - [Version française](README-FR.md)

# Benvenuti. La vostra collaborazione è preziosa!
Nell'autunno del 2021 la consigliera federale Karin Keller-Sutter ha lanciato il dibattito pubblico sulla futura soluzione per l'identità elettronica svizzera, presentando il «documento di discussione degli obiettivi dell’Ie». Grazie alla decisione di principio adottata dal Consiglio federale il 17 dicembre 2021 (cfr. [comunicato stampa](https://www.bj.admin.ch/bj/it/home/aktuell/mm.msg-id-86465.html)), è possibile portare avanti la discussione sull'ecosistema Ie. 

Poiché il pubblico si aspetta di essere coinvolto nelle riflessioni in corso, il gruppo di progetto ha deciso di creare una piattaforma di discussione che consenta uno scambio informale su tutti gli aspetti riguardanti l'Ie statale e la relativa infrastruttura digitale fiduciaria.
La scelta della piattaforma può, a prima vista, apparire da tecnoentusiasti, ma i novellini non tarderanno ad apprezzare la facilità con cui GitHub permette di discutere e collaborare. 

La piattaforma continuerà a evolvere: non è possibile anticipare la frequenza e la qualità degli interventi, né le esigenze dei partecipanti o le priorità che emergeranno dalle discussioni. Chiunque può, in ogni momento, proporre migliorie formali o strutturali – creando direttamente una cosiddetta «issue» (da contrassegnare come «enhancement»).

La piattaforma di discussione è arricchita da incontri virtuali, in programma a intervalli regolari: vogliamo che siano informativi, costruttivi, prospettivi e stimolanti. I link di invito saranno inviati tramite la newsletter elettronica dell'identità. Potete iscrivervi alla newsletter qui: https://www.eid.admin.ch/eid/it/home/e-id-gesetz/partizipation.html 

La comunicazione ufficiale della Confederazione in materia di «Ie statale», completa di tappe, punti cruciali e comunicati stampa, non è salvata nel repository, ma è reperibile all'indirizzo:  
https://www.bj.admin.ch/bj/it/home/staat/gesetzgebung/staatliche-e-id.html

# Organi e rispettivi repository
Due organi partecipativi si occupano di incanalare al meglio gli interventi: il «Governance Sounding Board» e la «Open Source Community».

*	**Il Governance Sounding Board** funge da spazio di discussione per le questioni organiz-zative, normative e operative, oltre a offrire una panoramica dei progetti (SSI) in corso dentro e fuori l'Amministrazione federale. Allo scopo è stato predisposto il [repository «governance-sounding-board»](https://github.com/e-id-admin/governance-sounding-board).
*	**La Open Source Community** serve a chiarire gli aspetti tecnici e offre lo spazio necessario per discutere le questioni legate alla concretizzazione e all'implementazione. Offre inoltre una panoramica dei progetti in corso d'implementazione. I partecipanti sono espressamente invitati a sollevare dubbi: vi chiediamo spirito critico e solide conoscenze della materia. Allo scopo è stato predisposto il [repository «open-source-community»](https://github.com/e-id-admin/open-source-community).

Il presente [repository «General»](https://github.com/e-id-admin/general) riunisce le informazioni generali riguardo alla piattaforma di partecipazione e le tematiche trasversali, compreso un [glossario](https://github.com/e-id-admin/general/blob/main/glossar.md). 

Il gruppo di progetto si rende conto che, nelle discussioni, la distinzione tra governance e tecnologia non sarà sempre netta; all'occorrenza, una discussione può quindi essere spostata in un altro repository o portata avanti in parallelo.

# Regole e interventi del community management
Tutta la comunicazione sulla piattaforma è soggetta alle regole di GitHub, definite nel [codice di condotta](https://docs.github.com/articles/github-community-guidelines) e vincolanti in ogni momento. Le interferenze personali non sono ammesse, e tutti s'impegnano affinché le discussioni restino mirate e obiettive.

Conviene tenere a mente che tutti i contenuti della piattaforma sono pubblici: vale anche per la condivisione di informazioni come presentazioni o documenti di lavoro; i diritti d'autore vanno salvaguardati.

Il community management si riserva il diritto di mettere in evidenza singoli interventi per foca-lizzare l'attenzione su determinati aspetti; può anche nascondere o cancellare interventi per migliorare la qualità dei thread.

Rammentiamo infine che gli input di questa piattaforma partecipativa, in quanto scambi infor-mali, non vincolano il progetto nel processo preparatorio e decisionale della futura identità elettronica statale.

# Utilizzo della piattaforma
Il community management ha anche il compito di chiarire le questioni formali, ad esempio col-locando correttamente contenuti e annotazioni. La documentazione per l'utilizzo della piatta-forma è completata di continuo in funzione delle esigenze: basta inserire la propria domanda direttamente negli spazi riservati alla discussione.

# Lingue
In linea di massima, le informazioni del gruppo di progetto sono tradotte in francese e italiano. Tutti i contenuti delle discussioni e le «issue» (p.es follow-up del progetto) restano sempre nella lingua in cui sono stati scritti, in quanto non è possibile tradurli attivamente. Sono ammessi soltanto interventi in tedesco, francese, italiano e inglese.

# Altre informazioni
La documentazione e le presentazioni di tutti gli incontri virtuali saranno reperibili in questo repository.

# Dati editoriali e indirizzi di contatto
Il gruppo di progetto Ie dell'Ufficio federale di giustizia è responsabile dell'organizzazione GitHub «e-id-admin».

Gli interventi dei singoli partecipanti nelle discussioni non rispecchiano per forza la posizione ufficiale del gruppo di progetto o dell'Amministrazione federale.

Il sito ufficiale del progetto per l'identità elettronica statale si trova all'indirizzo  
https://www.bj.admin.ch/bj/it/home/staat/gesetzgebung/staatliche-e-id.html

I media sono pregati di rivolgersi all'indirizzo media@bj.admin.ch

Potete iscrivervi alla newsletter qui: https://www.eid.admin.ch/eid/it/home/e-id-gesetz/partizipation.html 
